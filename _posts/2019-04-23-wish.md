## আবদার

রাত্রি বাড়লে কার কেমন লাগে জানা নেই। আমার শুধু কথা বলতে ইচ্ছা করে। এলোপাথাড়ি হাটতে ইচ্ছা করে। সারা গায়ে বাতাস লাগাতে ইচ্ছা করে। নিচু গলায় গান গাইতে ইচ্ছা করে, শুনতে ইচ্ছা করে।

খুব চঞ্চল কেউ আসতো জীবনে, চুপচাপ থাকা যার অভিধানে নেই। এই মাঝ রাত্রে যার ঘরে মন টিকবে না। খোলা চুল, গাঢ় কাজল, সুতি শাড়ি আর কপালে টিপ দিয়ে যে আচমকা পথ আটকে দাঁড়াবে! চোখে প্রশ্ন আঁকলে যে গাল নেড়ে ঘুরতে যাবার আবদার করবে! অমতে যে চোখ মুখ লাল করে, ধীর পায়ে, শান্ত স্বভাবে আয়নার সামনে গিয়ে বসে পড়বে! এরপর পাঞ্জাবি পড়ে তার পিছনে গিয়ে দাঁড়ালে যার চোখে মুখে খুশির অন্ত থাকবে না, এমন কেউ!